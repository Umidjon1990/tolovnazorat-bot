O'ZGARISHLAR: 

1- Bir martalik link yuborganda, u 1 soat emas bir kun ichida amal qilsin! Lkein link bir martaligicha qolsin ! 

2- Sharnoma matnini quyidagi matn bilan almashtirib ber ! 

📄 ONLAYN O‘QUV SHARTNOMA

O‘rtasida:
“Zamonaviy Ta’lim” MCHJ (bundan keyin — Markaz)
va
O‘quvchi (bundan keyin — O‘quvchi) o‘rtasida.

1. SHARTNOMANING MAQSADI

Ushbu shartnoma “CEFR Imtihoniga Bosqichma-bosqich Tayyorlovchi Video Kurs” dasturida ishtirok etuvchi o‘quvchi va Markaz o‘rtasidagi o‘quv, to‘lov va javobgarlik tartibini belgilaydi.

2. KURS TASHKILOTI

Darslar yopiq Telegram guruhlari orqali olib boriladi.

Har bosqich (A1, A2, B1, B2) uchun alohida manbalar va vazifalar guruhi mavjud.

Darslar kun ora video shaklida joylanadi, har hafta jonli onlayn sessiya o‘tkaziladi.

Har bir bosqich o‘rtacha 2 oy davom etadi.

Darslar “Bosqichli Arab Tili”, “Miftah” va CEFR standartlariga asoslanadi.

3. O‘QUVCHINING MAJBURIYATLARI

3.1. O‘quvchi darslarni muntazam kuzatib borishi va faol ishtirok etishi shart.
3.2. 1 hafta davomida topshiriq yubormagan o‘quvchi sababsiz holda guruhdan chiqariladi.
3.3. Bosqichni yakunlay olmagan o‘quvchi imtihon asosida qayta o‘qishi mumkin.
3.4. Kurs ichki tartib-qoidalariga rioya etilishi majburiy.
3.5. To‘lov belgilangan muddatda amalga oshiriladi.

4. MARKAZNING MAJBURIYATLARI

4.1. Har bir bosqich uchun sifatli video darslar va materiallar taqdim etadi.
4.2. O‘quvchi topshiriqlarni to‘liq bajargan taqdirda natija kafolatlanadi.
4.3. Har hafta kamida 1 jonli sessiya o‘tkaziladi.
4.4. O‘quvchilarning murojaatlariga o‘z vaqtida javob beriladi.

5. TO‘LOV TARTIBI VA QAYTARISH SHARTLARI

5.1. Kursning oylik to‘lovi — 300 000 so‘m.
5.2. To‘lov oldindan amalga oshiriladi.
5.3. O‘quvchi kurs sifatidan norozi bo‘lsa, 30% xizmat haqi ushlab qolingan holda qaytarish mumkin.
5.4. Qolgan hollarda to‘lov qaytarilmaydi.
5.5. Agar o‘quvchi kursning 50% yoki undan ko‘prog‘ini o‘tagan bo‘lsa, to‘lov qaytarilmaydi.

6. KAFOLATLAR VA JAVOBGARLIK

6.1. Markaz o‘quvchi kursni to‘liq bajarganda darajasi oshishini kafolatlaydi.
6.2. Intizom buzilishi, topshiriqlar yuborilmasligi yoki muloqotdagi qo‘pol xatti-harakatlar uchun Markaz o‘quvchini chetlatish huquqiga ega.
6.3. Har ikki tomon o‘z majburiyatini bajarmasa, javobgarlikni o‘zi zimmasiga oladi.

7. SHARTNOMA MUDDATI

7.1. Shartnoma o‘quvchi kursga ro‘yxatdan o‘tgan kundan kuchga kiradi.
7.2. Kurs yakunlangach, shartnoma avtomatik tarzda o‘z kuchini yo‘qotadi.

8. MAXSUS QOIDALAR

8.1. Har bir bosqich yakunida imtihon o‘tkaziladi.
8.2. Yetarli ball to‘play olmagan o‘quvchi:

Guruhdagi o‘qishni to‘xtatadi;

Qayta o‘qish uchun yangi to‘lov qiladi yoki

Mustaqil tayyorlanib, 1 haftadan so‘ng qayta imtihon topshiradi.

9. TOMONLARNING ROZILIGI

O‘quvchi quyidagi “Tasdiqlayman” tugmasini bosish orqali shartlar bilan tanishganini va rozi ekanini bildiradi.